---
layout: post
title: "Introduzione al compiler design: compilatore per LC-2 "
date:   2023-03-14 11:00:58 +0100
categories: [projects,ita]
tags: [coding, compiler, compiler design, code, stackoverflow, design, formal, languages, formal languages,c,project,lex,yacc,lexer,lexical,analysis,lexical analysis, syntax, syntax analysis, semantic,semantic analysis, Little Computer 2, LC-2, lc2, unimi, statale di Milano]
author: Perf
---
Il compilatore è un software che permette di **tradurre** un codice scritto in **HLL** (High Level Language) in **linguaggio macchina**. Consente l'effettiva esecuzione dei programmi da parte del calcolatore.
Ma come funziona? Di seguito illustrerò da cosa è composto (per il linguaggio C) e il suo funzionamento, esponendo inoltre un mio [progetto](https://github.com/mperf/LC-2-simulator) di simulatore di assembly LC-2 (Little Computer 2).

## Premesse

Ho deciso di approfondire il mondo dei compilatori dopo aver frequentato il corso di programmazione all'università, nell'ambito del quale è stata richiesta la realizzazione di un progetto. Mi ha molto colpito la tematica dei linguaggi formali e ho, dunque, deciso di realizzare un compilatore. L'idea, in realtà, si è consolidata grazie ad un altro corso, "Architettura degli Elaboratori", nel quale viene approfondita la struttura dei calcolatori e il loro funzionamento. Tale insegnamento utilizza, come esempio di linguaggio assembler e struttura della CPU, l'architettura LC-2: tuttavia, l'ambiente di sviluppo utilizzato nell'ambito del laboratorio consiste in un software di simulazione disponibile esclusivamente su Windows. Da qui, l'idea di sviluppare un compilatore per LC-2 per piattaforme Linux e MacOS.

Ringrazio il Prof. [Marco Anisetti](https://anisetti.di.unimi.it/) per avermi fornito materiale aggiuntivo al corso relativo a questa tematica: alcune informazioni e immagini sono ricavate da tale materiale.

## I Traduttori

La fase di **traduzione** di un linguaggio di alto livello ad un codice comprensibile per un calcolatore (linguaggio macchina) viene eseguita da un **traduttore di linguaggio**. Esistono **due tipi** di traduttori:

- il **Compilatore**
- l'**Interprete**

<center>
<img src="/assets/traduttore.png">
</center>

### Il compilatore

Programma che **traduce** un programma scritto in un linguaggio ad alto livello in un programma equivalente in linguaggio macchina (verrà descritto nel dettaglio in seguito). Il linguaggio di programmazione C è un esempio di linguaggio compilato.

### Interprete

Programma che **simula** l'esecuzione del codice riga per riga, sfruttando direttamente il **codice sorgente**.
Ciò avviene in tre passaggi, alcuni dei quali in comune con un compilatore:

1. verifica della correttezza sintattica
2. traduzione
3. esecuzione del codice tradotto

Un esempio di HLL interpretato e non compilato è Python, linguaggio di scripting molto popolare ai giorni nostri, data la sua versatilità d'applicazione in molti campi dell'informatica e della scienza.

## Sistema di processing del linguaggio

La fase di traduzione, per il compilatore, si suddivide in **4 parti**:

1. Preprocessore
2. Compilatore
3. Assemblatore
4. Loader/Linker

<center>
<img src="/assets/fasi-trad.png">
</center>
   
Prima di compilare il codice, viene eseguita una **fase di precompilazione**: vengono soddisfatte tutte le **direttive del preprocessore** esplicitate nel source code, come l'inclusione di file esterni, la processazione delle macro e la rimozione dei commenti (per queste operazioni viene adoperato un analizzatore lessicale). Il risultato di questa fase consiste in un **codice HLL puro**.<br>
Avviene poi la compilazione: il sorgente viene tradotto in codice macchina specifico per una determinata architettura hardware (chiamato "**oggetto**", file con estensione .obj), controllando eventuali errori rispetto alla grammatica del linguaggio in questione. Successivamente, l'**assembler** genera il **codice macchina rilocabile**: ovvero, codice non dipendente da indirizzi statici di memoria. Viene poi assemblato con altre funzioni di libreria, o altri programmi, utilizzati dal programma tramite un **linker**, generando l'**eseguibile**.<br>
Infine, il programma, per poter essere eseguito, ha necessità di essere caricato in memoria di lavoro: è il **loader** ad occuparsi di questo processo. Linker e loader generano ciò che viene chiamato "**codice macchina assoluto**".

## Il compilatore: architettura interna

Ci sono due fasi fondamentali nella compilazione: **analisi** e **sintesi**.

Durante la fase di **analisi** viene eseguita l'analisi **lessicale**, **sintattica** e **semantica**; nella fase di sintesi avviene la generazione del codice intermedio, l'ottimizzazione del codice e, infine, la generazione del codice macchina. Le varie fasi verranno analizzate nel dettaglio in seguito.

<center>
<img src="/assets/syn-ana.webp">
</center>

### Rappresentazione alternativa
I diversi stadi possono anche essere logicamente raggruppati in maniera più pragmatica, ovvero, **front-end** e **back-end**: questi suddividono le fasi **slegate** dall'architettura del calcolatore di destinazione (front-end) da quelle che eseguono operazioni specifiche della macchina target (back-end). Ciò permette il riutilizzo della medesima parte di front-end con back-end differenti (**cross compilazione**).
<center>
<img src="/assets/frontback.jpg">
</center>

## Struttura interna del compilatore

Il compilatore è composto da:

1. **Analisi Lessicale**
2. **Analisi Sintattica**
3. **Analisi Semantica**
4. **Generazione del Codice Intermedio**
5. **Ottimizzazione del Codice**
6. **Generazione del Codice Macchina**

Spiegherò nel dettaglio le fasi **front-end**, descrivendo in modo pratico come le ho realizzate nel mio progetto.

<center>
<img src="/assets/analisi-sintesi.png">
</center>

### Symbol Table e Error Handler

All'interno del compilatore abbiamo anche altri due fondamentali componenti: la **tabella dei simboli** (Symbol Table) e l'**Error Handler**.
<br>
La Symbol Table serve ad immagazzinare le informazioni raccolte durante la fase di **analisi**, per essere poi utilizzate nella fase di **sintesi**. L'Error Handler gestisce eventuali **errori** durante tutte le fasi.

### Simulatore Assembly LC-2

Essendo un **simulatore** di architettura, la parte back-end non è stata implementata allo stesso modo di un normale compilatore. Difatti, dopo la fase di analisi semantica, ho emulato l'esecuzione delle singole istruzioni e i loro effetti sui registri del processore e la memoria di lavoro. Vorrei sottolineare inoltre che il linguaggio che sto emulando non è strutturato, quindi la mia implementazione risulterà differente da altri linguaggi strutturati.

# Analisi Lessicale

L'**analizzatore lessicale**: legge Il codice HLL puro carattere per carattere ricevendo in input i **lessemi**, ovvero i caratteri letti, e produce come output i **token**, ovvero gli elementi minimi di un linguaggio. <br>
Inserisce le prime entry nella **Symbol Table** e inoltra i lessemi all'analizzatore della sintassi.

<center>
<img src="/assets/lex.png">
</center>

Si può dividere in due fasi:

- fase di Scanning, in cui elementi non-token vengono scartati, come ad esempio i commenti o gli spazi.
- fase di Analyzing, in cui i lessemi vengono associati ai relativi token.

Per la realizzazione dell'analizzatore lessicale vengono impiegate delle **macchine a stati finiti**. Ad ogni token viene associata una **macchina a stati finiti deterministica** (MSFD) che permette di generarlo tramite l'analisi dei lessemi.

## Lex

Lex è un tool per la generazione di **analizzatori lessicali**. Tramite la descrizione di specifiche permette di generare un programma scritto in C che ne implementa il funzionamento. Vengono impiegate le **espressioni regolari** (regex) per l'individuazione dei token. Il linguaggio Lex prevede:

- **Parte dichiarativa**: con variabili costanti e espressioni regolari.
- **Regole di traduzione**: che consistono in una espressione regolare ed una azione associata che l'analizzatore deve compiere nel momento che il pattern regolare è riconosciuto.
- **Procedure ausiliarie**: procedure richieste dalle azioni.

```C


%{
int countline=1;
#include "y.tab.h"
#include "tree.h"
#define TABLE strcpy(yylval.nd_obj.name,(yytext));
%}

%option yylineno

%%

//Regex                                          tokens restituiti


(?i:"RET"|"RTI")                                {TABLE return RETS;} 
(?i:"LD"|"LDI"|"LEA"|"ST"|"STI")                {TABLE return LDST;}
(?i:"NOT")                                      {TABLE  return NOT;}
(?i:"ADD"|"AND")                                {TABLE  return IMOP;}
(?i:"LDR"|"STR")                                {TABLE  return BSOP;}
(?i:"TRAP")                                     {TABLE  return TRAP;}
(?i:"r")[0-7]                                   {TABLE  return REGISTER;}
(?i:"br")(?i:"z"|"n"|"p")                       {TABLE  return JUMP;}
(?i:"brn")(?i:"z"|"p")                          {TABLE  return JUMP;}
(?i:"brzp")                                     {TABLE  return JUMP;}
(?i:"brnzp")                                    {TABLE  return JUMP;}
(?I:"JSR")                                      {TABLE  return JSR;}
(?I:"JSRR")                                     {TABLE  return JSRR;}
"."(?i:"orig")                                  {TABLE  return ORIG;}
"."(?i:"end")                                   {TABLE  return END;}
"."(?i:"blkw")                                  {TABLE  return BLKW;}
"."(?i:"fill")                                  {TABLE  return FILL;}
"."(?i:"stringz")                               {TABLE  return STRINGZ;}
(?i:"b")[0-1]{16}                               {TABLE  return BINARY;}
"x"[0-9a-fA-F][0-9a-fA-F][0-9a-fA-F][0-9a-fA-F] {TABLE  return ADDR;}
";".*                                           { ; }
[ \t]*                                          { ; }
[\n]                                            countline++;
"#"[-]?[0-9]                                    {TABLE  return NUMBERS;}
"#"[-]?[1][0-5]                                 {TABLE  return NUMBERS;}
[-]?[0-9]*                                      {TABLE  return NUM;}
[a-zA-Z_][a-zA-Z0-9_]*                          {TABLE  return LABEL;}
["].*["]                                        {TABLE  return STR;} 
","                                             {TABLE  return COMMA;}
<<EOF>>                                         {TABLE  return EOFF;}
.                                               { ; }

%%

```

# Analisi Sintattica

L'analisi sintattica è il processo di costruzione di una frase rispetto ad una determinata **grammatica**. Utilizza i token individuati dall'analizzatore lessicale per eseguire un controllo sintattico attraverso una **Context Free Grammar** (CFG). Il risultato di questa fase è un albero sintattico chiamato **parse tree**. Il programma che svolge questo compito è l'analizzatore della sintassi, anche chiamato **parser**.

## Grammatica di un linguaggio

La grammatica è un'importante sottoclasse dei **sistemi generativi**, ovvero algoritmi per definire l'appartenenza di una parola ad un linguaggio. Consiste nell'insieme delle **regole sintattiche** di un linguaggio ed è descritta da una quartupla **G** = (**N**, **Σ**, **R**, **S**):

- **N** insieme dei simboli non terminali, o metasimboli, cioè che non possono comparire negli enunciati del linguaggio
- **Σ** alfabeto del linguaggio costituito da simboli terminali.
- **R** insieme finito delle regole di produzione.
- **S** simbolo non terminale speciale, S ∈ N ed è il punto di partenza che denota un enunciato valido.

## Tecniche di generazione del parse tree

In relazione a come viene creato il parse tree,ci sono differenti tecniche, che possono essere divise in due gruppi:

### Top-Down Parsing

Analisi sintattica discendente, viene anche definita "**predittiva**", dato che la costruzione del parse tree inizia dalla radice e procede verso le foglie.

<center>
<img src="/assets/grammar.png" heigth="50%" width="50%">
</center>
<center>
<img src="/assets/topdown.png" heigth="70%" width="70%">
</center>

<br>
Un problema che può accedere in questi tipi di analisi sintattica è di dover tornare su una decisione presa perchè non porta al risultato, questo fenomeno è chiamato **backtracking**.

> **backtracking**: la tecnica che prevede di enumerare tutte le soluzioni possibili in ricerca di quella che soddisfa i vincoli.

Esempi di Parser che cercano di evitare il backtracking sono: **Predictive Parsers** e **Recursive Descent Parsers**.

### Bottom-Up Parsing

Analisi sintattica ascendente, viene anche definita "**shift-reduce parsing**" dato che la costruzione del parse tree inizia dalle foglie e procede verso la radice.

#### Shift-reduce parsing

La costruzione del **parse tree** inizia dalle foglie e procede verso la radice, si parte dalla stringa **target** e si procede a ritroso per riduzioni verso il simbolo iniziale. Ad ogni **riduzione** una particolare sottostringa che fa match con la parte destra di una produzione è rimpiazzata dal simbolo sinistro della produzione. L'algoritmo di parsing più famoso di questa categoria è l'**LR** (left to right scanning of the input, rightmost reduction).

## Yacc

Yacc è un programma che permette di generare un **parser** in C tramite delle regole di derivazione descritte nel suo linguaggio. Appartiene alla categoria LR, più nello specifico è un parser **LALR**. La notazione utilizzata per le regole di produzione, ovvero le regole della grammatica, è simile alla **Backus-Naur form**. Inoltre riceve come input i lessemi verificati da **Lex**.

``` C
//struttura file yacc
{declarations}
%%
{rules}
%%
{subroutines}
``` 

Di seguito le regole di produzione del mio progetto:

``` C
%{
 
#include <stdio.h>
#include <stdlib.h>
#include "tree.h"

extern int yylex();
extern struct node *head;
extern int yywrap();
extern void add(),yyerror();


int countn=1,count=0,last=0,errors=0;

%}

%union { 
    struct var_name { 
        char name[100]; 
        struct node* nd;
    } nd_obj; 
}


%token <nd_obj> REGISTER RETS LDST EOFF NOT LABEL NUMBERS ORIG COMMENT JUMP COMMA ADDR END BLKW STRINGZ BINARY NUM FILL STR JSR JSRR IMOP BSOP TRAP
%type <nd_obj> program orig lines end endb code ldst ldstb imop imopb bsop ret jump jumpb directive dirb jsr not trap codeb 
%start program

%%

program :   orig lines end  {
        $2.nd=mknode($2.nd, $3.nd,"code"); 
        $$.nd=mknode($1.nd, $2.nd,"program"); 
        head = $$.nd;   
        printf("Analysis completed...\n");
        last=1;
        }
        ;

end     : endb EOFF { $$.nd = mknode($1.nd, NULL, "end"); }
        ;

endb    :   END  {
         add('D');
         $$.nd = mknode(NULL, NULL, "endchar"); 
         }
        ;

orig    :   ORIG  {add('D');} ADDR  {add('V');countn++;
          $$.nd=mknode(NULL, NULL, "orig");
         }
        ;

lines   :   code        {countn++; $1.nd=mknode($1.nd, NULL, "line"); } 
        |   lines code  {countn++; $$.nd=mknode($1.nd,$2.nd,"lines");}
        ;

code    :   ldst                {$$.nd=mknode(NULL,$1.nd,"ldst");}
        |   imop                {$$.nd=mknode(NULL,$1.nd,"imop");}
        |   bsop                {$$.nd=mknode(NULL,$1.nd,"bsop");}
        |   ret                 {$$.nd=mknode(NULL,$1.nd,"ret");}
        |   jump                {$$.nd=mknode(NULL,$1.nd,"jump");}
        |   directive           {$$.nd=mknode(NULL,$1.nd,"directive");} 
        |   jsr                 {$$.nd=mknode(NULL,$1.nd,"jsr");}
        |   not                 {$$.nd=mknode(NULL,$1.nd,"not");}
        |   trap                {$$.nd=mknode(NULL,$1.nd,"trap");}
        |   codeb ldst          {$$.nd=mknode(NULL,$2.nd,"c-ldst");}
        |   codeb imop          {$$.nd=mknode($1.nd,$2.nd,"c-imop");}
        |   codeb bsop          {$$.nd=mknode($1.nd,$2.nd,"c-bsop");}
        |   codeb ret           {$$.nd=mknode($1.nd,$2.nd,"c-ret");}
        |   codeb jump          {$$.nd=mknode($1.nd,$2.nd,"c-jump");}
        |   codeb directive     {$$.nd=mknode($1.nd,$2.nd,"c-directive");}
        |   codeb jsr           {$$.nd=mknode($1.nd,$2.nd,"c-jsr");}
        |   codeb not           {$$.nd=mknode($1.nd,$2.nd,"c-not");}
        |   codeb trap          {$$.nd=mknode($1.nd,$2.nd,"c-trap");}
        ;

codeb   :   LABEL {add('L'); $$.nd=mknode(NULL,NULL,"label");}
        ;

imop    :   imopb COMMA REGISTER { 
          add('R'); 
          $2.nd=mknode(NULL,NULL,"operands");
          $$.nd=mknode($1.nd,$2.nd,"op");
          } 
        |   imopb COMMA NUMBERS { 
          add('V'); 
          $2.nd=mknode(NULL,NULL,"operands");
          $$.nd=mknode($1.nd,$2.nd,"op");
        }
        |   imopb COMMA BINARY { 
          add('V'); 
          $2.nd=mknode(NULL,NULL,"operands");
          $$.nd=mknode($1.nd,$2.nd,"op");
        }
        |   imopb COMMA ADDR { 
          add('V'); 
          $2.nd=mknode(NULL,NULL,"operands");
          $$.nd=mknode($1.nd,$2.nd,"op");
        }
        ;

imopb   : IMOP  { add('O'); } REGISTER  { add('R'); } COMMA REGISTER  { 
          add('R'); 
          $$.nd=mknode(NULL,NULL,"op");
          }
        ;

    
bsop    :   BSOP  {add('O');} REGISTER  {add('R');} COMMA REGISTER {add('R');}  COMMA NUMBERS {
          add('V');
          $$.nd=mknode(NULL,NULL,"op");
          }
        ;


ldst    :   ldstb COMMA ADDR {
          add('V');
          $2.nd=mknode(NULL,NULL,"operands");
          $$.nd=mknode($1.nd,$2.nd,"op");
          }
        |   ldstb COMMA LABEL {
          add('L');
          $2.nd=mknode(NULL,NULL,"operands");
          $$.nd=mknode($1.nd,$2.nd,"op");
          }
        ;

ldstb   :   LDST  {add('O');} REGISTER {add('R'); $$.nd=mknode(NULL,NULL,"op");} 
        ;

not     :   NOT  {add('O');} REGISTER {add('R');} COMMA REGISTER {
          add('R');
          $$.nd=mknode(NULL,NULL,"op");
          }
        ;

jump    :   jumpb ADDR {add('V'); $$.nd=mknode($1.nd,NULL,"op");}
        |   jumpb LABEL {add('L'); $$.nd=mknode($1.nd,NULL,"op");}
        ;

jumpb   :   JUMP {add('J');  $$.nd = mknode(NULL, NULL, $1.name);}
        ;

directive : dirb ADDR  {add('V'); $$.nd=mknode($1.nd,NULL,"op");}
          | dirb NUM  {add('V'); $$.nd=mknode($1.nd,NULL,"op");if(atoi($2.name)>32767){yyerror("Constraints error");}}
          | dirb BINARY  {add('V'); $$.nd=mknode($1.nd,NULL,"op"); int i;for(i=0;$2.name[i]!='\0';i++);if(i!=17){yyerror("Syntax error");}}
          | dirb LABEL  {add('L'); $$.nd=mknode($1.nd,NULL,"op");}
          | BLKW {add('D');} NUM  {add('V'); $$.nd=mknode(NULL,NULL,"op");}
          | STRINGZ {add('D');} STR {add('S'); $$.nd=mknode(NULL,NULL,"op");}
          | endb {$$.nd=mknode($1.nd,NULL,"op");}
          ;

dirb      : FILL {add('D'); $$.nd = mknode(NULL, NULL, "fill");}
          ;


trap    :  TRAP {add('O');} ADDR {add('V'); $$.nd = mknode(NULL, NULL, "trap");}
        ;

ret     :  RETS {add('O'); $$.nd = mknode(NULL, NULL, $1.name);}
        ;

jsr     :   JSR  {add('O');} LABEL {add('L'); $$.nd = mknode(NULL, NULL, "jsr");}
        |   JSRR  {add('O');} REGISTER  {add('R');} COMMA ADDR {add('V'); $$.nd = mknode(NULL, NULL, $1.name);}
        ;

%%
void yyerror(const char* msg) {
        if(!last){
                fprintf(stderr, "%s at line %d code line %d\n\"%s\" \n", msg,countline,countn,yytext);
                last=0,errors=1;
        }  
}
```

Oltre che alla generazione del parse tree, gestisco gli errori tramite la funzione **yyerror**, chiamata automaticamente dal parser in caso di errori di sintassi. Popolo inoltre la **Symbol Table**.

# Analisi Semantica

Si occupa di controllare il significato delle istruzioni presenti nel codice di input. Alcuni esempi, nel linguaggio C, sono: check di variabili non dichiarate, type checking e controllo dei limiti degli array. L'analisi semantica integra l'analisi sintattica o traduce alberi sintattici in strutture utili alle elaborazioni successive, sfrutta le informazioni presenti nella tabella dei simboli e i relativi attributi.
<br>

Alcuni esempi di controlli semantici presenti nel mio progetto:

```C
directive : dirb ADDR  {add('V'); $$.nd=mknode($1.nd,NULL,"op");}


            //semantic check
          | dirb NUM  {
            add('V'); 
            $$.nd=mknode($1.nd,NULL,"op");
            if(atoi($2.name)>32767){
                yyerror("Semantic error");
                }
            }
            //semantic check
          | dirb BINARY  {
            add('V'); 
            $$.nd=mknode($1.nd,NULL,"op"); 
            int i;
            for(i=0;$2.name[i]!='\0';i++);
            if(i!=17){
                yyerror("Semantic error");
                }
            }


          | dirb LABEL  {add('L'); $$.nd=mknode($1.nd,NULL,"op");}
          | BLKW {add('D');} NUM  {add('V'); $$.nd=mknode(NULL,NULL,"op");}
          | STRINGZ {add('D');} STR {add('S'); $$.nd=mknode(NULL,NULL,"op");}
          | endb {$$.nd=mknode($1.nd,NULL,"op");}
          ;
```

# Generazione del codice intermedio

Il Parse Tree verificato semanticamente viene dato in input al **generatore di codice intermedio**, che produrrà come output il **codice intermedio**. Un esempio di **rappresentazione intermedia** è: "**Three-address code**" (TAC o 3AC), un codice di basso livello simile al linguaggio macchina. Ogni istruzione nella forma 3AC può essere descritta dalla quadrupla (operatore, operando1, operando2, risultato), nella forma y = x op z.

## La simulazione

Siccome il mio progetto non è di un compilatore bensì di un **simulatore**, eseguo una fase di **simulazione** in cui viene emulato il funzionamento dell'architettura LC-2, su cui viene eseguito il programma (il codice di questa parte si trova nel file [exec.c](https://github.com/mperf/LC-2-simulator/blob/main/exec.c)). La symbol table viene modificata per addattarsi ad una generazione del codice intermedio con un ordinamento degli elementi e la duplicazione dei lessemi per avere il codice completo.

## Symbol Table finale

Di seguito riporto un esempio di Symbol Table del mio programma (modificata per essere ordinata e con elementi duplicati, la vera symbol table non dovrebbe contenere due lessemi uguali) a seguito del processo di **Analisi** con tutte le informazioni necessarie alle prossime fasi.

```

			 SYMBOL TABLE 


VALUE					TOKEN_TYPE   	LINE NUMBER
_________________________________________________________________________

.ORIG            		directive		 1		
X3000            		   value		 1		
LEA              		  opcode		 2		
R0               		register		 2		
ARRAY            		   label		 2		
AND              		  opcode		 3		
R2               		register		 3		
R2               		register		 3		
#0               		   value		 3		
CICLO            		   label		 4		
LDR              		  opcode		 4		
R1               		register		 4		
R0               		register		 4		
#0               		   value		 4		
BRZ              		    jump		 5		
FINE             		   label		 5		
ADD              		  opcode		 6		
R2               		register		 6		
R1               		register		 6		
R2               		register		 6		
ADD              		  opcode		 7		
R0               		register		 7		
R0               		register		 7		
#1               		   value		 7		
BRNZP            		    jump		 8		
CICLO            		   label		 8		
FINE             		   label		 9		
ST               		  opcode		 9		
R2               		register		 9		
RESULT           		   label		 9		
STOQUI           		   label		10		
BRNZP            		    jump		10		
STOQUI           		   label		10		
ARRAY            		   label		11		
.FILL            		directive		11		
15               		   value		11		
.FILL            		directive		12		
-27              		   value		12		
.FILL            		directive		13		
13               		   value		13		
.FILL            		directive		14		
15               		   value		14		
.FILL            		directive		15		
0                		   value		15		
RESULT           		   label		16		
.BLKW            		directive		16		
1                		   value		16		
.END             		directive		17		
		

```

# Conclusioni

In questo paper è stato discusso lo scopo, il funzionamento e le fasi di un traduttore di linguaggio: il **compilatore**. Sono state approfondite le fasi principali della compilazione, mostrando il mio progetto di simulatore di Assembly LC2.

# Informazioni utili

- Serie su YouTube [Compiler Design](https://youtube.com/playlist?list=PLBlnK6fEyqRjT3oJxFXRgjPNzeS-LFY-q)
- [Simulatore di Assembly LC-2](https://github.com/mperf/LC-2-simulator)
- [Lex](https://youtube.com/playlist?list=PLkB3phqR3X43IRqPT0t1iBfmT5bvn198Z) e [Yacc](https://youtube.com/playlist?list=PLXMBJ899tuoo3Zx28hLFGbn_aWG8jV3Ey)
- [LC-2](https://www.cs.utexas.edu/users/fussell/cs310h/simulator/lc2.pdf)